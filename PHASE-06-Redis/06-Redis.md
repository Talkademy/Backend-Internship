<div dir="rtl" align="justify">

فاز شش: Redis
=====

در فاز ششم با  [Redis](https://redis.io/documentation) است که یک پایگاه داده‌ی غیر رابطه‌ای محسوب می‌شود آشنا می‌شویم.
1. مقدمه
   
   همانطور که احتمالا در پرسش اول فاز قبل بررسی کرده‌اید، انواع مختلفی از پایگاه داده‌های غیررابطه‌ای وجود دارد که یکی از آن‌ها فرم کلید-مقدار (key-value) است. Redis یک نمونه از همین خانواده است. همچنین این پایگاه داده درون-حافظه‌ای (in-memory) است و از همین جهت سرعت دسترسی به داده‌های آن به مراتب سریع‌تر از دسترسی به فضای ذخیره‌سازی ثانویه (Secondary storage: HDD/SSD) است. اکنون در گام‌های زیر با اجزای Redis آشنا می‌شویم.

2. کارگزار پیام

   فرض کنید فرستنده‌ای بخواهد به گیرنده‌ای یک پیام ارسال کند. در حالت ساده و مستقیم شاید معقول به نظر برسد که هنگام ارسال پیام مستقیما به پورت گیرنده بزند. اما فرض کنید که بخواهیم این نحوه‌ی ارسال را تغییر دهیم، برای مثال برای گیرنده‌ها دسته‌بندی انجام دهیم، چندین مقصد برای پیام تعیین کنیم و یا اجزای دیگری را هم در این فرآیند دخیل کنیم. در اینجا یک ماژول میان‌برنامه‌ای به نام **کارگزار پیام (Message broker)** به کمک ما می‌آید. درصورت تمایل به فهم عمیق‌تر می‌توانید [این صفحه](https://en.wikipedia.org/wiki/Message_broker) را مطالعه کنید.

3. انواع داده‌ها
   
   Redis طیف وسیعی از کلید‌ها را پشتیبانی می‌کند که مهم‌ترین آن‌ها رشته‌ها، لیست‌ها، مجموعه‌ها و هش‌ها هستند. پیشنهاد می‌شود [این مستند](https://redis.io/topics/data-types-intro) که نوشته‌ی تیم فنی Redis است مطالعه کنید و مثال‌های آن (به‌ویژه چهار مورد اول) را جهت تمرین خود انجام دهید.
   
4. نصب و راه‌اندازی

   Redis نیز مشابه MySQL نیاز به سرور و کلاینت دارد. برای نصب آن می‌توانید [این راهنما](https://www.digitalocean.com/community/tutorials/how-to-install-and-secure-redis-on-ubuntu-20-04) را مطالعه کنید و گام به گام پیش‌روید. مجددا توصیح می‌شود که با کلاینت CLI آن دوست شوید و به آن عادت کنید اما درصورتی که در این مقطع جهت شهود بهتر با GUI راحت‌تر هستید می‌توانید [RDM](https://snapcraft.io/redis-desktop-manager) را بر روی سیستم خود نصب کنید.

5. دستورها
   
   فهرست تمامی دستور‌های Redis از [این مستند](https://redis.io/commands) در دسترس است اما نیازی به تسلط به تمامی آن‌ها وجود ندارد. آنچه که شما بهتر است در این فاز یاد بگیرید در [این آموزش](https://www.tutorialspoint.com/redis/redis_commands.htm) و صفحات بعدی آن موجود است.

6. کار با Jedis

   با توجه به اینکه برنامه‌نویسی  دوره‌ی بک‌اند عموما مبتنی بر جاوا است، برای ارتباط با پایگاه داده‌ی Redis نیاز به یک واسط داریم که یکی از آن‌ها `Jedis‍` است. برای درک عملکرد این واسط می‌توانید از [این مثال](https://www.javacodegeeks.com/2013/10/getting-started-with-jedis.html) بهره ببرید.
   

اهداف
=====
* آشنایی با مفهوم message broker و درک چرایی نیاز به caching
* توانایی ساخت جفت کلید-مقدار در Redis
* آشنایی با انتشار و اشتراک
* توانایی در پیاده‌سازی cache زمانمند و درک TTL در Redis
* تسلط بر Jedis و انجام کوئری‌ها با کمک آن در جاوا
 
وظایف شما
=========
1. پرسش‌های نظری
   
   با توجه به صورت پروژه‌ی عملی خود، به سوالات زیر پاسخ دهید.
   1. آیا اساسا نیازی به استفاده از هر دو نوع پایگاه داده وجود دارد؟ چرا؟ توجه کنید در صورتی که از هر دو استفاده می‌کنید می‌بایست حجم داده‌ی بسیار کمتری در Redis نگه دارید (در قیاس با MySQL) و نمی‌توانید همه‌ی داده‌های خود را در حافظه ذخیره کنید.
   2. چه مواردی برای ذخیره‌سازی در MySQL مناسب‌تر اند؟
   3. چه مواردی برای ذخیره‌سازی در Redis مناسب‌تر اند؟
2. [پروژه‌ی عملی](06-Redis-Project.md)

</div>