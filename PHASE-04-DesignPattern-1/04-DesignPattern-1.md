<div dir="rtl" align="justify">

فاز چهار : Design Pattern #1
======

در فاز دو، با نکات ابتدایی کدنویسی اصولی آشنا شدید در این فاز می‌خواهیم با الگوهای طراحی آشنا شویم تا بتوانیم ساختارمندی کد خود را بالا ببریم.

1. مقدمه
   
   تاریخچه‌ی الگوهای طراحی به سال‌ها قبل برمی‌گردد که آقایی به نام Christopher Alexander که یک مهندسی عمران بود، متوجه می‌شود در ساخت و ساز‌های خود برخی اصول و الگوها مرتبا تکرار می‌شوند. بنابراین تصمیم گرفت که یک راهنمایی بنویسد تا افراد مختلف بتوانند از این دانسته‌ها استفاده کنند و زمان کمتری صرف بهبود بخش‌هایی کنند که پیش‌تر مسیرشان طی شده است. ۱۵ سال پیش، متخصصین حوزه‌ی نرم‌افزار تصمیم گرفتند تا چنین روالی را برای برنامه‌نویسی نیز پیاده‌سازی کنند که نهایتا منتهی به انتشار کتاب [Design Patterns: Elements of Reusable Object-Oriented Software in 1995 by Erich Gamma](https://school.hbh7.com/pdfs/RPI/Erich%20Gamma%2C%20Richard%20Helm%2C%20Ralph%20Johnson%2C%20John%20M.%20Vlissides%20-%20Design%20Patterns_%20Elements%20of%20Reusable%20Object-Oriented%20Software%20%20-Addison-Wesley%20Professional%20%281994%29.pdf) شد که حاوی ۲۳ قاعده بود و قرار است در این دوره‌ی کارآموزی با برخی از این قواعد آشنا شوید.
   ممکن است برای شما سوال پیش بیاید که الگوهای طراحی چه دردی را دوا می‌کنند؟ مزیت اول که به صورت ضمنی هم به آن اشاره داشتیم، استفاده از راهکار‌های آزموده شده برای مسائل مشخص است. در فازهای بعدی که برنامه‌های پیچیده‌تر و با جزئیات بیشتر خواهید نوشت این دغدغه را بیشتر درک خواهید کرد. مزیت دوم این است که الگوهای طراحی، مانند یک زبان مشترک، درک متقابل توسعه‌دهندگان را از کدهای یکدیگر افزایش می‌دهد. توجه داشته باشید که در پروژه‌های مقیاس صنعتی، برنامه‌نویسی گروهی بسیار متداول است و نتیجتا افراد باید حتی‌الامکان از نوشته‌های دیگران درک کافی داشته باشند. 
   اکنون که این نیازمندی را لمس کرده‌اید، به بررسی برخی الگوها می‌پردازیم.
2. الگوهای ایجادی
   
   الگوهای نوع اول، مربوط به مسائلی درباره‌ی نحوه ایجاد اشیاء هستند. برای مثال آیا استفاده از `Constructor` همواره مناسب است یا راه‌های جایگزینی نیز وجود دارند؟ در این مقطع، یادگیری الگو‌های زیر پیشنهاد می‌شود
   - [Factory Method](https://www.javatpoint.com/factory-method-design-pattern)
   - [Singleton](https://www.javatpoint.com/singleton-design-pattern-in-java)
   - [Builder](https://www.javatpoint.com/builder-design-pattern)
   - [Prototype](https://www.javatpoint.com/prototype-design-pattern)
3. الگوهای ساختاری
   
   این الگوها قصدشان ارائه‌ی یک راه‌حل برای ترکیب اشیاء مختلف برای ساختن یک ساختار یا واحد بزرگتر است. مطالعه‌ی الگوهای زیر می‌تواند مفید واقع شود
   - [Bridge](https://www.javatpoint.com/bridge-pattern)
   - [Proxy](https://www.javatpoint.com/proxy-pattern)
4. الگوهای رفتاری
   
   این دسته الگوها جهت سازمان‌دهی رفتار برنامه استفاده می‌شود. به عبارتی هدف این قسمت کاهش Hardcoding و وابستگی بیش از حد اشیاء به هم است. مطالعه‌ی شش مورد زیر می‌تواند به درک شما کمک کند
   - [Command](https://www.javatpoint.com/command-pattern)
   - [Chain of Responsibility](https://www.javatpoint.com/chain-of-responsibility-pattern)
   - [Iterator](https://www.javatpoint.com/iterator-pattern)
   - [Interpreter](https://www.javatpoint.com/interpreter-pattern)
   - [State](https://www.javatpoint.com/state-pattern)
   - [Template](https://www.javatpoint.com/template-pattern)

اهداف
=====

* درک چرایی الگوهای طراحی
* آشنایی با الگوهای ایجادی، ساختاری و رفتاری
* توانایی بازبینی کد بر اساس الگوهای طراحی

</div>